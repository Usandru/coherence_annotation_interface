"13:07","Peter Kofod (DF):","Så vil jeg spørge, om ministeren mener, at målet er nået for politiet i forhold til det nære og lokale, hvis man en til en gennemfører det udspil, som ministeren lagde frem i slutningen af 2018. Altså, når det er gennemført, er vi så der, hvor vi skal være, så der ikke skal gøres mere? LINEBREAK ","55"
"13:21","Flemming Møller Mortensen (S):","Tak for det, formand, og jeg læser spørgsmålet op: LINEBREAK Er ministeren enig med Bedre Psykiatris formand, der udtaler, at regeringen »glemmer psykiatrien i udspillet«, og at »der står ikke en skid om specialsygeplejersker i psykiatri, specialuddannelse af psykologer eller om et øget optag af psykiatere«? LINEBREAK ","45"
"13:47","Astrid Krag (S):","Tak for det. Spørgsmålet lyder: LINEBREAK Mener ministeren, det er rimeligt at kalde det »patetisk fake news«, når Danske Regioner påpeger, at regeringen ikke har fremlagt konkrete beregninger på, hvordan man vil spare 270 mio. kr. på nedlæggelse af regionsrådene, jf. ministerens svar til Danske Regioner på Twitter den 23. januar 2019? LINEBREAK ","51"
"14:02","Astrid Krag (S):","Tak fordi formanden holder os i ørerne. Jeg læser spørgsmålet højt: Mener ministeren, at det giver et retvisende billede af besparelserne på administration i sundhedsreformen, at regeringen ikke medregner udgifter til honorarer til de op mod omkring 300 nye bestyrelsesposter i de 21 sundhedsfællesskaber, de fem sundhedsforvaltninger og den nye nationale bestyrelse? LINEBREAK ","52"
"15:12","Kaare Dybvad (S):","Tak for det, formand. LINEBREAK Mener ministeren, at det er hensigtsmæssigt for de mange vest- og sydsjællændere, der hver dag pendler til hovedstaden og Østsjælland, at de nu skal adskilles fra hovedstadens trafikselskab, herunder om ministeren finder det hensigtsmæssigt at trække grænsen mellem de to nye trafikselskaber på tværs af Østbanen, der således bliver delt mellem de to selskaber? LINEBREAK ","58"
"15:20","Kenneth Kristensen Berth (DF):","Tak for det. Spørgsmålet lyder: Er ministeren enig med tidligere general Peter Bartram, når han skriver, at NATO er bedst til at varetage Danmarks sikkerhed, og at der ikke bør opbygges parallelstrukturer på militærområdet, som det vil være tilfældet med en EU-hær? LINEBREAK ","42"
