"13:38","Naser Khader (KF):","Ordføreren fokuserede meget på Islamisk Stat, og jeg er enig i, at de skal bekæmpes. De er farlige for vores sikkerhed og skal elimineres. Det kan vi ikke være uenige om. Men jeg vil gerne spørge ordføreren: Hvem har slået flest civile ihjel i Syrien? Hvem har været årsag til flest flygtningestrømme i Syrien? Er det Islamisk Stat eller Assad? LINEBREAK ","60"
"13:47","Holger K. Nielsen (SF):","Jamen altså, den prædiken har vi jo hørt nu. Stop dog det. Altså, det, det her handler om, og som jeg spørger om, er: Mener fru Marie Krarup, at der er grundlag for en krigsforbrydersag imod Putin og Assad på baggrund af de gentagne militære angreb på hospitaler, nødhjælpskonvojer osv. ved Aleppo? LINEBREAK ","52"
"13:59","Nick Hækkerup (S):","Jamen jeg snakker slet ikke om, hvilke konsekvenser der måtte drages, og jeg spurgte sådan set heller ikke om, hvad ordføreren vidste, eller hvad ordføreren ikke vidste. Jeg spurgte bare – og nu beder jeg om, at der bliver hørt godt efter – om det er ordførerens vurdering, at Rusland bryder krigens love med sin indsats i krigen i Syrien. LINEBREAK ","60"
"15:05","Peter Hummelgaard Thomsen (S):","Tak for det. På baggrund af udenrigsministerens udtalelse til Politiken den 6. oktober 2016 om, at det ikke juridisk er muligt at finde grundlaget for at være helt og fuldt med i Europol, kan ministeren så redegøre for, om han mener, at andre mulige tilknytninger til Europol vil være tilfredsstillende for dansk politiarbejde? LINEBREAK ","53"
"15:17","Henrik Brodersen (DF):","Tak. Jeg læser spørgsmålet op: Vil ministeren arbejde for, at der åbnes mulighed for servicevejvisning ved motorvejsfrakørsler til store industrihavne som Korsør Havn, så trafikken ledes ad de primære til modulvogntog anlagte veje og ikke belaster de mindre tilkørselsveje, hvilket Korsør Havn tidligere har fået afslag på fra Vejdirektoratet under henvisning til lov om offentlige veje? LINEBREAK ","56"
"15:34","Udlændinge-, integrations- og boligministeren (Inger Støjberg):","Som det er i dag, har man faktisk slet ikke mulighed for det på de her centre. Nu bliver det sådan, at man får de samme muligheder, som man har på de institutioner, hvor andre unge med adfærdsvanskelig opførsel opholder sig. LINEBREAK ","41"
"15:35","Marie Krarup (DF):","Spørgsmålet lyder: Hvordan vil ministeren sikre, at Danmark ikke skal gå tiggergang i Europa-Kommissionen for at få lov til at forlænge grænsekontrollen, men at man i stedet indfører en permanent grænsekontrol, ud fra hvad Danmark ønsker for at sikre egne grænser og suverænitet? LINEBREAK ","43"
"15:44","Carsten Kudsk (DF):","Tak, fru formand. Jeg læser spørgsmålet op. Mener ministeren, at det er foreneligt med Danmarks syn på børn, at børn tilsyneladende efter internationale konventioner må acceptere, at barnet, her bruden, kan leve sammen med sin voksne, ældre mand, eftersom ægteskabet er indgået i udlandet, på trods af at ministeren tilbage i februar skilte disse par på asylcentrene? LINEBREAK ","57"
"15:50","Udlændinge-, integrations- og boligministeren (Inger Støjberg):","Man kan jo ikke sige, hvilken konvention der vejer tungest. Man kan sige, at vi har nogle forpligtelser, som vi er nødsaget til at efterleve, og det gør vi. Men jeg tror også, at det står fuldstændig klart, hvad mit ønske er, og det er, at man som mindreårig ikke skal leve sammen med en ægtefælle i et asylcenter. LINEBREAK ","59"
"15:50","Udlændinge-, integrations- og boligministeren (Inger Støjberg):","Altså, jeg kan jo sige, som jeg også nævnte til en spørger tidligere her i dag – godt nok i en anden sag – at der er en fuldstændig nultolerancepolitik rundtomkring i vores asylcentre. Det vil sige, at hvis der sker overgreb, skal de indberettes, og så bliver de selvfølgelig prøvet af politiet efterfølgende. LINEBREAK ","54"
"16:04","Dorthe Ullemose (DF):","Jeg er glad for at høre, at ministeren tager det her alvorligt, og at vi sammen kan arbejde hen imod nogle gode forslag. Men mener ministeren, at de her unges ansøgning om asyl f.eks. skal stoppe, hvis man tager de unge i noget kriminalitet eller på fersk gerning? LINEBREAK ","48"
"16:12","Udlændinge-, integrations- og boligministeren (Inger Støjberg):","Jeg kan sige, at jeg jo mente det, der står, og det, som spørgeren allerede har læst op. I forhold til den anden del af spørgsmålet, om hvornår »omgående« træder i kraft, som det blev udtrykt, så må jeg svare, at »omgående« efter min opfattelse allerede er indtrådt. LINEBREAK ","48"
"16:15","Udlændinge-, integrations- og boligministeren (Inger Støjberg):","Altså, jeg er ikke helt enig i det sidste, som spørgeren siger. Men jeg kan sige, at hvis man kommer hertil som gravid og f.eks. som meget ung, kan jeg love, at vi passer rigtig godt på de kvinder, det drejer sig om. Og vi giver dem al den hjælp og støtte, der overhovedet skal til. LINEBREAK ","56"
"16:17","Udlændinge-, integrations- og boligministeren (Inger Støjberg):","Jeg kan altså ikke stå her i dag og tage stilling til, hvordan det lige præcis vil foregå, også fordi det overhovedet ikke er på mit område, det her ligger. Men det, jeg bare kan sige, er, at når det gælder børn, der kommer til Danmark, så varetager vi de børns tarv. LINEBREAK ","52"
"16:35","Pernille Bendixen (DF):","Tak, formand. Spørgsmålet lyder: Hvad er ministerens holdning til, at flere kommuner benytter skibsrejser til Caribien som en form for terapi/afvænning, og finder ministeren, at det er helt umuligt at finde lignende terapi/afvænning, der holder sig inden for landets grænser? LINEBREAK ","40"
"16:40","Pernille Bendixen (DF):","I et svar til min kollega hr. Peter Skaarup skriver ministeren, at kommunerne har pligt til at føre tilsyn med de anbragte unge. Er det ministerens holdning, at kommunerne har levet op til det, når der faktisk har været sager med både hashmisbrug og alkohol på de ture til Caribien? LINEBREAK ","50"
"16:51","Kaare Dybvad (S):","Nu kom vi lidt ned i teknikken, og det er selvfølgelig også ministerens privilegium at svare, sådan som ministeren finder det bedst. Men skal jeg forstå det på den måde – for det var sådan, jeg opfattede svaret – at strafferammen, som det ligger nu, ud fra ministerens politiske holdning er fin, og at den ikke skal skærpes yderligere? LINEBREAK ","59"
"17:04","Justitsministeren (Søren Pind):","Altså, reglerne om udvisning i sig selv hører under udlændinge-, integrations- og boligministeren. Det, jeg vil forholde mig til på det her område, hvor jeg som justitsminister har det overordnede ansvar, er spørgsmålet om anklagemyndigheden og rollen for anklagemyndigheden i sager, hvor spørgsmålet om udvisning er relevant. LINEBREAK ","47"
"17:42","Liselott Blixt (DF):","Det har så også taget et par år. Men dér, hvor jeg gerne vil hen, er, om vi skal sikre, at man får de rigtige oplysninger. Og der vil jeg gerne høre sundhedsministeren, om ministeren mener, at Sundhedsstyrelsen har gjort det rigtige i forbindelse med de vejledninger og informationer, man har givet, både i screeningsprogrammer og vaccinationsprogrammer. LINEBREAK ","57"
"17:42","Sundheds- og ældreministeren (Sophie Løhde):","Sundhedsmyndighederne skal altid bestræbe sig på at give en god og nuanceret information, og det er jo ikke det samme, som at den information er statisk, forstået på den måde, at den ikke hele tiden kan blive bedre. Og ansvaret for hele tiden at forbedre sin informationsindsats har jeg en forventning om at alle sundhedsmyndigheder lever op til. LINEBREAK ","58"
"17:43","Liselott Blixt (DF):","Mener ministeren, at Sundhedsstyrelsen informerer retvisende, når de i tarmscreeningsprogrammet oplyser, at man har 25 pct. formindsket risiko, henset til at det i virkeligheden dækker over, at man nedsætter sin risiko for at dø af tarmkræft med ca. 0,1 procentpoint? LINEBREAK ","40"
"17:45","Liselott Blixt (DF):","Ministeren siger loyalt og retvisende og balanceret info og tager stilling til, at nu er der kommet en ny pjece, der skulle være retvisende. Men Det Etiske Råd siger også, at man fortæller, at de gavnlige effekter af tarmscreening er fremstillet med 10 års deltagelse, mens ulemperne fremstilles med deltagelse i en runde. Er det retvisende? Er det loyalt? LINEBREAK ","59"
"17:46","Liselott Blixt (DF):","Medlemmerne af Det Etiske Råd er alle sammen akademikere med lange uddannelser bag sig. Hvis ikke Det Etiske Råd kan forstå, hvad der står i en pjece, som sundhedsministeren mener er loyal og oprigtig, hvordan skal en almindelig borger så kunne forstå, hvad der står i en pjece om risiko og ulemper og fordele ved en screening? LINEBREAK ","57"
"18:06","Susanne Eilersen (DF):","Det med, at ansvaret går videre, er vi sådan set godt klar over. Men det, som jeg hører ministeren sige her, er, at ministeren i forhold til Fredericias borgere er tryg ved, at den miljømæssige forpligtelse bliver overholdt, såfremt at det nye firma her overtager A/S Dansk Shell. Det er det, jeg hører ministeren sige. LINEBREAK ","55"
"18:07","Miljø- og fødevareministeren (Esben Lunde Larsen):","Tak for det, formand. Og tak for den sidste opfølgende bemærkning. Ja, det er jeg med de ting, der er mig oplyst. Og det er klart, vi har en opgave i at følge tingene til dørs, og det vil styrelsen naturligvis også gøre. LINEBREAK ","43"
"18:07","Pia Adelsteen (DF):","Tak for det, formand. Mener ministeren, at det er hensigtsmæssigt, at blot én klage fra en husejer kan stoppe et kystsikringsprojekt, der involverer flere kommuner og et halvt tusinde husejere, med den konsekvens, at den næste stormsæson kan medføre nye stormskader for de berørte husejere? LINEBREAK ","45"
"18:34","Skatteministeren (Karsten Lauritzen):","Størstedelen vil skulle ansættes uden for Region Hovedstaden, men der er selvfølgelig også nogle, der skal ansættes i Region Hovedstaden. Hvad den præcise fordeling er, kan jeg ikke svare på, men jeg svarer meget, meget gerne på et skriftligt spørgsmål, for det er naturligvis relevant. LINEBREAK ","45"
