"13:09","Marie Krarup (DF):","Tak. Spørgsmålet lyder: Mener udenrigsministeren, at det er nødvendigt at se på perspektiverne angående ytringsfrihed, retsbeskyttelse for deltagere i den offentlige debat samt selve kvaliteten i taskforcens arbejde, når East StratCom skal gennemgå den evaluering, sådan som udenrigsministeren har annonceret her i Folketingssalen ved et tidligere onsdagsspørgsmål? LINEBREAK ","47"
"13:20","Lars Aslan Rasmussen (S):","Så jeg skal forstå det sådan, at det ikke er noget, udenrigsministeren vil love, fordi det kommer an på, hvilke lande der er tale om. Så udemokratiske lande kan sådan set godt havne i FN's menneskerettighedsorganer – er det sådan, jeg skal forstå det? LINEBREAK ","44"
"13:20","Udenrigsministeren (Anders Samuelsen):","Altså, de formelle rammer er som regel ret klare. For FN's Menneskerettighedsråds vedkommende, slår den resolution, der blev etableret af rådet i 2006, nemlig fast, at medlemsstaterne både skal tage højde for kandidaternes bidrag til fremme og beskyttelse af menneskerettigheder og de frivillige valgløfter, de har afgivet. LINEBREAK ","47"
"13:21","Udenrigsministeren (Anders Samuelsen):","Det er en klassisk diskussion, og det er selvfølgelig også værd at diskutere, hvordan det skal udlægges, hvad der eventuelt er blevet sagt, før man kommer i regering, og når man er kommet i regering. Det, jeg har forsøgt at redegøre for, er, hvad der er regeringens politik og dermed også Liberal Alliances politik. LINEBREAK ","54"
"13:22","Lars Aslan Rasmussen (S):","Betyder det, at man kan bruge betegnelsen hykler, som fru Mette Bock i 2013 brugte om den tidligere i regering, om den nuværende regering, som jo sådan set siger det samme som den tidligere regering, når det handler om det her spørgsmål? LINEBREAK ","42"
"13:22","Yildiz Akdogan (S):","Spørgsmålet lyder: Hvordan forholder udenrigsministeren sig til, at den demokratisk valgte partiformand Figen Yüksekdag fra HDP får annulleret sit medlemskab af det tyrkiske parlament, og agter ministeren at rejse spørgsmålet om problematikken med HDP-medlemmernes fremtid over for sin tyrkiske kollega? LINEBREAK ","40"
"13:35","Justitsministeren (Søren Pape Poulsen):","Det skulle man gerne allerede kunne begynde at mærke nu – på den måde at forstå, at mit signal er meget, meget klart, og at politiet skal rykke ud med det samme, hvis man står i en alvorlig situation. Altså hvis man står og kan se, at der er en gerningsmand, så er det ikke til debat. LINEBREAK ","57"
"14:14","Benny Engelbrecht (S):","Anerkender ministeren, at antallet af åbne samråd har haft et ret beskedent udsving i perioden 2005 til 2016, jævnfør den opgørelse, Folketingets Administration har foretaget, og som er omtalt i artiklen »Nej, antallet af samråd i Folketinget er ikke eksploderet« i Jyllands-Posten den 15. februar 2017? LINEBREAK ","46"
"14:43","Jens Joel (S):","Det vil jeg gerne. Det lyder: Hvad er ministerens kommentar til, at regeringens forslag til forsyningsstrategi risikerer at spænde ben for en række kommunale affaldshåndteringsanlæg, sådan som det eksempelvis fremstilles i artiklen »Kommunale plastanlæg har en usikker fremtid« bragt i Politiken den 22. februar 2017? LINEBREAK ","45"
"14:48","Jens Joel (S):","Er det så formanden for det her anlæg, nemlig Venstres kommunalbestyrelsesmedlem i Holstebro, der har misforstået noget, når han siger, at det her kommer bag på dem ude i kommunerne? Har han misforstået noget, eller har regeringen præsenteret noget, som de ikke var forberedt på ude i kommunerne? LINEBREAK ","48"
"15:48","Kaare Dybvad (S):","Tak for det, formand. Hvad er ministerens holdning til beskyldningerne fra beboere i Lejerbos afdeling »Ringen« om, at organisationsbestyrelsen ser stort på beboerdemokratiet, og at beboerne som konsekvens heraf oplever, at beslutninger i højere grad bliver truffet hen over hovedet på dem? LINEBREAK ","42"
"15:53","Transport-, bygnings- og boligministeren (Ole Birk Olesen):","Jeg finder ikke nogen anledning til at lave reglerne om på området. Men jeg tager gerne imod forslag fra Socialdemokratiet om konkrete lovændringer, som Socialdemokratiet synes skal gennemføres, og så vil jeg kunne kommentere, om jeg synes, det er hensigtsmæssigt eller ej. LINEBREAK ","42"
"15:53","Kaare Dybvad (S):","Tak, formand, og tak, fordi du for første gang også udtaler mit navn rigtigt. Jeg sætter et kryds i kalenderen her. LINEBREAK Hvilke kommentarer har ministeren til, at ingen af de otte frikommunenetværks 33 ansøgninger omhandlende flere billigere boliger er blevet helt godkendt? LINEBREAK ","42"
"16:02","Jan Johansen (S):","Tak for det. Så håber jeg, at mit spørgsmål er mere korrekt. Jeg læser op: LINEBREAK Hvad er ministerens holdning til, at den private udlejningssektor i henhold til § 5, stk. 2, i boligreguleringsloven i forbindelse med fraflytning kan forbedre lejligheder uden rumforandring og efterfølgende hæve den månedlige husleje til noget nær det dobbelte? LINEBREAK ","53"
"16:07","Transport-, bygnings- og boligministeren (Ole Birk Olesen):","Jeg mener ikke, at jeg har anledning og grund til at ændre lovgivningen, ligesom hr. Jan Johansens egen regering, der sad for mindre end 2 år siden med Carsten Hansen som boligminister og hr. Jan Johansen som boligordfører, jo heller ikke justerede på den del af lovgivningen. Jeg mener heller ikke, der er behov for det. LINEBREAK ","56"
"16:08","Astrid Krag (S):","Tak, formand. Vi er jo så heldige, at vi altid er sidst. Men mit spørgsmål lyder: LINEBREAK Hvorfor undlod ministeren i interviewet i DR-programmet »Adgang med Abdel« den 8. februar 2017, hvor ministeren fortalte om medicinhåndteringen på plejehjemmet Lotte, at fortælle, at embedslægen i det sidste år, hvor ministeren var chef, havde 17 kritikpunkter af medicinhåndteringen på plejehjemmet Lotte? LINEBREAK ","58"
"16:12","Ældreministeren (Thyra Frank):","Tak for det. Abdel fulgte mig en halv dag, og det var ikke lige det, som var oppe. Men det er klart, at når Sundhedsstyrelsen vurderer, at der er noget på plejehjemmet, der ikke foregår, som det skal, så skal der selvfølgelig rettes op på det med det samme. LINEBREAK ","49"
"16:14","Erik Christensen (S):","Tak for det. Jeg vil bare lige for en sikkerheds skyld spørge om en ting, for ministeren svarede jo før Astrid Krag, at det var anmærkninger, man havde fået på plejehjemmet Lotte. Er vi ikke enige om, at det var indskærpelser? LINEBREAK ","41"
"16:16","Ældreministeren (Thyra Frank):","Jamen jeg er oprigtigt ked af det, hvis man har fået det indtryk, at jeg ikke gik op i medicinhåndtering, for sådan var det bestemt ikke. Men jeg burde selvfølgelig have sikret mig, at der omgående blev rettet op det, og det beklager jeg at jeg ikke gjorde. LINEBREAK ","48"
"16:19","Ældreministeren (Thyra Frank):","Jamen det er jo klart, at man skal kunne stole på, at medicinen bliver håndteret korrekt, og anmærkninger om medicinhåndtering burde vi have fulgt op på med det samme. Der gik nogle gange for lang tid, og det skal jeg være den første til at beklage. LINEBREAK ","46"
"16:21","Ældreministeren (Thyra Frank):","Tilsynsbesøg på plejehjem er vigtige for at sikre den kvalitet og patientsikkerhed, som borgerne fortjener. Så selvfølgelig skal man også følge op på de kritikpunkter, som tilsynet måtte have. Derfor er jeg meget ked af, at der var nogle ting, som jeg ikke fik fulgt hurtigt nok op på. LINEBREAK ","49"
"16:22","Erik Christensen (S):","Hvordan kan man være fagligt stolt som sygeplejerske, hvis man ikke overholder de spilleregler, der er, og som man bør følge, når man har ansvaret for mere end 20 beboere og for, at de får den rigtige medicin på det rigtige tidspunkt? Hvordan kan man være fagligt stolt over det? LINEBREAK ","50"
"16:22","Ældreministeren (Thyra Frank):","Der er ingen tvivl om, at borgerne skal have den rette medicin på det rette tidspunkt og i de rette doser. Når tilsynet finder mangler eller fejl, skal der handles. Det ærgrer mig, at vi ikke fik rettet op på det på Lotte med det samme. LINEBREAK ","46"
"16:24","Ældreministeren (Thyra Frank):","Jamen tilsynets input er uvurderlige for et plejehjem, og friske øjne ser objektivt på alt det, som er dagligdag for de ansatte og borgerne. Jeg skulle selvfølgelig have sørget for, at de ting, tilsynet påpegede, blev rettet med det samme. Og det beklager jeg jeg ikke gjorde. LINEBREAK ","47"
"16:33","Ældreministeren (Thyra Frank):","Jeg beklager selvfølgelig, at jeg ikke fik svaret og reageret på med de anmærkninger, der kom, uanset om de kom fra kommunen eller de kom fra Sundhedsstyrelsen. Det skal tages meget alvorligt, og jeg beklager, at det ikke skete før. LINEBREAK ","40"
"16:33","Erik Christensen (S):","Tak, formand. Jeg læser spørgsmålet op: I forlængelse af ministerens forklaringer den 22. februar 2017 i Folketingssalen om sine erfaringer som chef på plejehjemmet Lotte med hensyn til medicinhåndtering vil ministeren så oplyse, hvorfor ministeren ikke rettede op på de 17 kritikpunkter fra embedslægen vedrørende medicinhåndtering? LINEBREAK ","46"
"16:34","Ældreministeren (Thyra Frank):","Som jeg sagde før, er det klart, at vi på Lotte forsøgte at rette op som følge af anmærkningerne, og der blev også rettet op på en del af forholdene. Men jeg burde have haft et skarpere fokus på, at der blev rettet op på forholdene med det samme. LINEBREAK ","49"
"16:35","Ældreministeren (Thyra Frank):","Når Sundhedsstyrelsen vurderer, at noget på et plejehjem ikke foregår, som det skal, så skal der rettes op på det, og det skal gøres med det samme. Jeg burde have haft et skarpere fokus på, at der blev rettet op, og at det gik så hurtigt som overhovedet muligt. LINEBREAK ","49"
