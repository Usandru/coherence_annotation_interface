"14:36","Karsten Hønge (SF):","Det bliver spændende at se skinneeffekten i praksis, når letbanerne rundtom i landet kommer på skinner. SF har store forventninger til en af fremtidens kollektive transportformer, nemlig letbanerne. LINEBREAK SF støtter også, at staten træder ud af Hovedstadens Letbane I/S, så vi får en mere stringent organisation. LINEBREAK ","46"
"15:40","Bent Bøgsted (DF):","Jeg synes lige, vi skal høre, hvad ministeren svarer på spørgsmålet. Nu har hr. Leif Lahn Jensen jo stillet spørgsmålet. Jeg vil godt lige høre ministerens svar på det, inden jeg tager stilling til, hvordan vi stiller os til det i Dansk Folkeparti. LINEBREAK ","43"
"15:46","Lennart Damsbo-Andersen (S):","Det er jeg jo fuldstændig med på, men når nu ordføreren, altså hr. Bent Bøgsted, på et tidspunkt skal tage stilling, må det være meget nemt nu allerede at sige, om det vil være til gavn for arbejdstagerne, altså lønmodtagerne, eller vil det være til gavn for arbejdsgiverne? LINEBREAK ","48"
"15:55","Lennart Damsbo-Andersen (S):","Tak. Nu har jeg jo ikke været så meget inde i den her sag, så derfor spørger jeg bare om den gældende lovgivning. Er der i den gældende lovgivning noget som helst til hinder for, at medarbejderne kan sælge deres medarbejderaktier til arbejdsgiveren, når som helst de har lyst til det? LINEBREAK ","51"
"15:55","Lennart Damsbo-Andersen (S):","Hvorfor i alverden er det så nødvendigt at lave en lov, der bare – godt og vel endda – bekræfter det, og som giver arbejdsgiverne nogle rettigheder, når det i forvejen er sådan, at medarbejderne frit kan sælge deres aktier til arbejdsgiveren, når de har lyst? LINEBREAK ","46"
"15:56","Christian Juhl (EL):","Tak for det. Anerkender hr. Hans Andersen ikke, at der er et asymmetrisk forhold mellem en arbejdsgiver og en ansat i enhver virksomhed, alene i kraft af at arbejdsgiveren har retten til at lede og fordele arbejdet og også entydigt retten til at ansætte og afskedige? LINEBREAK ","46"
"16:18","Finn Sørensen (EL):","Tak. Hørte jeg i det sidste, ministeren sagde, en indirekte indrømmelse af, at som loven er formuleret i dag, giver den mulighed for, at arbejdsgiveren kan spekulere lige nøjagtig i aktiekursens udvikling, og at det kan få indflydelse på, hvornår han afskediger lønmodtageren? LINEBREAK ","43"
"16:19","Beskæftigelsesministeren (Troels Lund Poulsen):","Nej, det hørte du ikke ministeren sige. Det, du hørte, hr. Finn Sørensen, var jo en tilkendegivelse om, at jeg gerne vil sørge for at betrygge de medlemmer af Beskæftigelsesudvalget, der måtte være bekymret for, hvorvidt det her kan finde sted. Og det er lige præcis det, som jeg synes man skal bruge udvalgsbehandlingen til. LINEBREAK ","55"
"16:33","René Gade (ALT):","Det går hurtigt, når der er et helt enigt Folketing, som i det her tilfælde, og i Alternativet bakker vi også op om den her ordning. Den sikrer lønmodtageren i en ellers mærkelig situation, hvor man egentlig kan blive straffet for at gøre det rigtige, så man hurtigt får taget fat om handsken igen. Så vi støtter også lovforslaget. LINEBREAK ","59"
"16:34","Rasmus Helveg Petersen (RV):","Tak for det. I lighed med de tidligere talere og med de samme begrundelser støtter Radikale Venstre også det her lovforslag, som vi mener stiller ansatte i konkursramte virksomheder bedre, end de er stillet i dag. Så ja, vi støtter også lovforslaget. Tak. LINEBREAK ","43"
"16:48","Rasmus Helveg Petersen (RV):","Tak for det. Radikale Venstre kan støtte L 12, som det ligger her. Der er tale om fornuftige justeringer. Radikale Venstre er ikke en del af aftalen fra 2017, som dette er en udmøntning af, og det skyldes oprindelig finansieringen af aftalen fra 2017. Men vi støtter de mindre justeringer, der ligger her. Tak. LINEBREAK ","54"
"17:03","Laura Lindahl (LA):","Tak for det, og tak til ordføreren for en fin redegørelse af Socialdemokratiets synspunkter i den her sag. Jeg er bare alligevel lidt usikker. Betyder det helt konkret, at hvis man ændrede det her til 7 ud af 10 år, så ville Socialdemokratiet stemme for forslaget i sin helhed? LINEBREAK ","49"
"17:15","Bent Bøgsted (DF):","Det var jo derfor, jeg sagde, at vi er klar til at se på, hvordan vi kan sikre, at danske statsborgere ikke uforvarende bliver ramt af det her forslag. Kan vi finde en løsning, der er acceptabel, og kan vi sikre, at danske statsborgere ikke bliver ramt af det, er vi klar til at se på det. LINEBREAK ","57"
"17:16","Jan Johansen (S):","Også vel vidende at kontrakterne jo løber jo over nogle år? Før man kan komme ud og få et arbejde uden for Europa, er det som regel en vis årrække, man skal tegne sig for. Og det skal ordføreren jo huske at kigge på, når der skal laves et kompromis om det her. LINEBREAK ","53"
"17:16","Bent Bøgsted (DF):","Stod det til Dansk Folkeparti, ville vi hellere end gerne se på den konvention, der er årsag til, at vi ikke kan undtage danske statsborgere hundrede procent. Vi vil hellere end gerne undtage danske statsborgere hundrede procent, men det vil Socialdemokratiet så ikke, kan jeg forstå. LINEBREAK ","46"
"17:34","Laura Lindahl (LA):","Det er rigtigt, som reglerne har været, når man kommer hjem og har været i udlandet i mange år, men det er jo lige præcis det, vi gerne vil stramme op på. Vi synes, at man skal have bidraget via et optjeningsprincip, og det er det, lovforslaget vil, og det er det, vi synes er rigtig, rigtig fornuftigt. LINEBREAK ","58"
"17:45","Leif Lahn Jensen (S):","Jeg vil bare lige høre ministeren, om det forslag, som jeg kom med på talerstolen, om at opholdskravet blev ændret til 7 inden for 12 år eller 7 inden for 10 år, har nogen gang på jorden. Er det noget, som ministeren bestemt vil overveje og se som en mulighed? LINEBREAK ","50"
"18:06","Rasmus Vestergaard Madsen (EL):","Der står i lovforslaget omkring bestyrelsens sammensætning, at den skal være repræsentativ og kunne kvalificere de beslutninger, som fonden nu har til opgave. Set med mine briller tænker jeg, at det er meget afgørende, at der sidder et flertal, som har et socialfagligt udgangspunkt for det arbejde. Er det også ordførerens opfattelse? LINEBREAK ","52"
"18:16","Torsten Gejl (ALT):","Jeg går ud fra, at ordføreren giver mig ret i, at der ikke bliver taget penge ud af det offentlige. Der bliver ikke taget afkast ud fra f.eks. penge, som er blevet betalt i skat, og givet til nogen som helst private foretagender. Er ordføreren enig i det? LINEBREAK ","48"
