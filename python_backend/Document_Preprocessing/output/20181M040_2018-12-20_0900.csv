"09:21","Søren Søndergaard (EL):","Det vil sige, at det i virkeligheden ikke har noget at gøre med, om man viser respekt eller ej; det er en rent symbolsk ting. For respekten for det modsatte køn kan man underminere i det øjeblik, man går ud fra stedet. Så det er rent symbol, og det har intet at gøre med reelt at vise respekt. LINEBREAK ","58"
"09:41","Udlændinge- og integrationsministeren (Inger Støjberg):","Jamen det er det også. Men i det ligger der jo også, at man selvfølgelig med respekt takker for det statsborgerskab, som man har fået. Men det er fuldstændig rigtigt, at det jo er en forudsætning for at få dansk statsborgerskab, at man giver hånd. Det er først i det øjeblik, håndtrykket falder, at man bliver dansk statsborger. LINEBREAK ","58"
"09:42","Søren Søndergaard (EL):","Jeg har heldigvis et kronvidne her ved siden af, for jeg trykkede og trykkede og trykkede. Og jeg vil godt bede om, at det her apparat bliver udskiftet, for hvad hjælper det, at man trykker, når I ikke kan se det deroppe? (Munterhed). LINEBREAK ","43"
"10:41","Rasmus Helveg Petersen (RV):","Tak for det. Jeg vil høre, om ministeren kan bekræfte, at udlændinge, der er kommet til Danmark og har arbejde og dermed har optjent dagpengeret samlet set som gruppe inklusive dem, som så modtager dagpenge, er en stor overskudsforretning for det danske samfund. LINEBREAK ","43"
"10:42","Rasmus Helveg Petersen (RV):","Jeg synes ikke, jeg fik svar på mit spørgsmål. Kan ministeren bekræfte, at disse udlændinge samlet set er en stor overskudsforretning, når de deltager i det danske arbejdsmarked, og afledt heraf: Hvordan kan ministeren mene, at dagpengesystemet står på vid gab, når disse mennesker, der så er medlemmer i dagpengesystemet, samlet set er en stor overskudsforretning for landet? LINEBREAK ","58"
"10:43","Beskæftigelsesministeren (Troels Lund Poulsen):","Altså, for mig handler det her om, hvad der er ret og rimeligt. Jeg synes, det er ret og rimeligt, at man ikke bare på ret lempelige vilkår, som det er i dag, kan træde ind på det danske arbejdsmarked og derved også optjene ret til dagpenge. Det synes jeg at der skal være en længere periode til. LINEBREAK ","58"
