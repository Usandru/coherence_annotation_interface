"13:45","Rune Lund (EL):","Kan ministeren bekræfte, at forudsætningen for Nordsøaftalen i 2003 er skredet, fordi prisen for 1 td. olie i dag ligger langt over det, der oprindelig var forudsat i Nordsøaftalen fra 2003, hvor forudsætningen bag aftalen var en pris på 22 dollars pr. tønde stigende til 36 dollars i 2042, hvor aftalen udløber? LINEBREAK ","52"
"14:20","Finansministeren (Kristian Jensen):","Nej, det kan jeg ærlig talt ikke, ligesom jeg heller ikke kan se, at partier, der modtager støtte fra faglige organisationer, indgår i aftaler, der vedrører de faglige organisationers ret til deltagelse i forhandlinger, deres virkemuligheder i Danmark, eller for den sags skyld i aftaler, der vedrører de faglige organisationers medlemmer, som man som parti har modtaget penge fra. LINEBREAK ","59"
"14:26","Rune Lund (EL):","Vi er sådan set ikke ude på at mistænkeliggøre. Vi synes bare, det ville være rart med noget mere transparens. Og hvis ministeren virkelig ikke føler, at ministeren har noget at skjule, kan vi så ikke få tallene offentliggjort for, hvor meget Mærsk f.eks. har bidraget med til Venstres partikasse? LINEBREAK ","50"
"14:29","Eva Flyvholm (EL):","Jeg vil gerne spørge, om forsvarsministeren mener, at det er rimeligt og i tråd med internationale retningslinjer, hvis Forsvaret køber våben fra en virksomhed som israelske Elbit, der flere gange er blevet sat i forbindelse med krænkelser af menneskerettighederne. Og bør Forsvaret i det hele taget ikke sikre sig, at potentielle leverandører overholder menneskerettighederne? LINEBREAK ","54"
"14:32","Forsvarsministeren (Claus Hjort Frederiksen):","Jeg er ikke oplyst om, at der er nogle FN-sanktioner mod Elbit Systems. Jeg kan derimod oplyse, at FN selv har indgået en kontrakt med den engelske virksomhed Thales om at levere Hermes 900-droner fra Elbit Systems til støtte for FN-missionen MINUSMA i Mali. LINEBREAK ","44"
"14:34","Forsvarsministeren (Claus Hjort Frederiksen):","Til det sidste kan jeg svare nej. Men jeg vil bare gerne igen gøre spørgeren opmærksom på, at FN selv er kunde i det firma, spørgeren taler om. Har FN så selv spurgt om det her firma? De køber altså materiel i det firma. Derfor er det jo en fuldstændig absurd diskussion, vi fører her. LINEBREAK ","55"
"14:42","Leif Lahn Jensen (S):","Tak for det. LINEBREAK Mener ministeren, at det er nødvendigt med yderligere initiativer for at sikre, at personer, som er nedslidte, har gode muligheder for at trække sig tilbage, ud over regeringens planlagte seniorfleksjobordning, der vil få en meget begrænset effekt? LINEBREAK ","40"
"14:51","Lars Aslan Rasmussen (S):","Jeg prøver igen: Det vil sige, at det simpelt hen er umuligt at få ministeren for beskæftigelse og dermed også for arbejdsløse til at tage afstand fra, at man stigmatiserer en hel gruppe og omtaler dem på den måde, altså som nassere, som det jo er blevet sagt af ministerens nye kollega. LINEBREAK ","52"
"14:51","Beskæftigelsesministeren (Troels Lund Poulsen):","Jeg må kvittere for de retoriske evner – det vil jeg gerne gøre. Jeg har stor respekt for Lars Aslan Rasmussen. Som jeg sagde, og jeg vil gerne repetere det: Adspurgt om, hvorvidt jeg som beskæftigelsesminister mener, at man skal se ned på arbejdsløse, hvad var svaret der? Der var svaret naturligvis nej. LINEBREAK ","53"
"14:52","Carsten Kudsk (DF):","Jeg vil lige starte med at sige tillykke, fordi ministeren fortsætter. Jeg er glad for, at ministeren fortsætter. Min vikarperiode er snart slut. Det har været en fornøjelse at have den her pingpong. LINEBREAK Spørgsmålet til ministeren er: Har ministeren til hensigt at overveje, om Kuwait kan tilføjes listen over sikre oprindelseslande? LINEBREAK ","51"
"15:16","Energi-, forsynings- og klimaministeren (Lars Christian Lilleholt):","Det kan jeg ikke sætte nogen helt præcis dato på, men det er min og regeringens holdning, at i forhold til forbrænding af affald, hvor vi har haft de første politiske drøftelser og runder og diskussioner, er det noget, vi meget, meget snart skal håndtere. LINEBREAK ","45"
"15:17","Jens Joel (S):","Tak for det. Jeg læser spørgsmålet op: Mener ministeren, at regeringen tager problemet med bortfald af grundbeløb og udsigt til stigende varmepriser alvorligt ved i medierne at sige, at ministeren vil indkalde til forhandlinger, og så her knap 3 måneder senere stadig ikke engang have inviteret forligspartierne? LINEBREAK ","47"
"15:23","Jens Joel (S):","Tak. Jeg læser spørgsmålet op: Hvad er ministerens kommentar til, at jeres nye regeringspartner Liberal Alliances folketingsmedlem Joachim B. Olsen har udtalt om klimaforandringerne, at de »medfører i øvrigt også en lang række positive fænomener«, herunder at »Den nordlige halvkugle bliver grønnere, nye sejlruter åbner op og færre mennesker dør af kulde«? LINEBREAK ","52"
"15:24","Jens Joel (S):","Nu har ministerens parti jo inviteret et par partier mere med i regeringen, og Liberal Alliance er også kommet med i energiforligskredsen. Derfor kunne jeg godt tænke mig at spørge, hvad klimaministerens kommentar er til, at den globale opvarmning også skulle omfatte en række positive konsekvenser, herunder f.eks. at færre mennesker dør af kulde. Hvad er ministerens kommentar til det? LINEBREAK ","60"
"15:45","Pernille Bendixen (DF):","Mange tak for det. Hvad er ministerens holdning til den nye rapport fra Børnerådet, der slår fast, at en stor del børn fortsat er udsat for psykisk og fysisk vold, og mener ministeren, at Danmark lever op til børnekonventionens artikel 19? LINEBREAK ","41"
"16:07","Annette Lind (S):","Det var en masse ting om det, der foregår i folkeskolen. Det var ikke svaret på spørgsmålet, så jeg vil spørge helt klart og tydeligt igen: Er det ministerens holdning, at når vi tager pædagoger ind i folkeskolen, vil det føre til et enormt kvalitetstab? LINEBREAK ","45"
"16:17","Annette Lind (S):","En af de ting, som ministeren har sagt, er, at pædagoger er dygtige til fritid. Jeg vil bare gerne høre her til sidst: Er det sådan, at pædagogerne skal være i folkeskolen fremadrettet, og skal de have en større rolle i forhold til den almindelige dagligdag? Eller hører de egentlig til i fritiden, som ministeren har sagt tidligere? LINEBREAK ","58"
"16:32","Bjarne Laustsen (S):","Tak, hr. formand. Så er jeg glad for at komme først. Spørgsmålet lyder: LINEBREAK Hvordan vil ministeren løse kapacitetsproblemerne i og omkring Limfjordstunnellen, og er ministeren enig med de nordjyske kommuner og regionen samt arbejdsmarkedets parter i, at en ny vestlig tredje Limfjordsforbindelse er den bedste fremtidige løsning? LINEBREAK ","47"
"16:38","Erik Christensen (S):","Tak. Jeg læser spørgsmålet op: LINEBREAK Mener ministeren i lighed med sin forgænger, at nødsporet på den fynske motorvej mellem Nr. Aaby og Odense Vest i 2017 bør tages i brug som en midlertidig løsning, indtil der etableres et tredje spor som svar på de trafikale udfordringer i det område? LINEBREAK ","49"
"16:43","Transport-, bygnings- og boligministeren (Ole Birk Olesen):","Der er mange gode trafikprojekter, som ikke er nævnt i regeringsgrundlaget. Det, der er nævnt, er, at regeringen vil igangsætte et arbejde med at finde flere penge til trafikinvesteringer. Det er, når de penge er fundet, det er interessant, hvem der bliver nævnt, for det er de projekter, der bliver gennemført. LINEBREAK ","51"
"16:50","Rasmus Prehn (S):","Så ministeren mener ikke, at det er noget problem, når chauffører skal køre under mærkbart ringere overenskomster end dem, som f.eks. 3F tilbyder? Det er okay for ministeren, at der er chauffører, der tjener mærkbart mindre, og som bliver tvunget ud i f.eks. ikke at overholde køre-hvile-tids-bestemmelserne. Er det noget, som ministeren kan bakke op om? LINEBREAK ","56"
"16:50","Transport-, bygnings- og boligministeren (Ole Birk Olesen):","Næh, jeg sagde jo det stik modsatte. Jeg sagde, at regeringen går op i, at loven overholdes, herunder også loven om cabotagekørsel. Det er ikke noget, hr. Rasmus Prehn kan genfinde i, hvad jeg har sagt, fordi jeg har det modsatte standpunkt, nemlig at loven skal overholdes. LINEBREAK ","47"
"17:03","Jan Johansen (S):","Jeg kan bare kort konstatere – for der er jo mange spørgsmål endnu – at vi opretholder huslejenævnene, og at vi opretholder huslejereguleringen, og det er jeg selvfølgelig glad for. Jeg håber selvfølgelig, at det også skinner igennem, at det er det, ministeren, selv om ministeren har en anden holdning, opererer efter. LINEBREAK ","52"
"17:06","Lars Aslan Rasmussen (S):","Jeg vil gerne spørge: Vil det så sige, at der fra ministerens side ikke mere vil blive sagt noget lignende, fordi Liberal Alliance nu er i regering og man derfor ikke ser på en bestemt gruppe af arbejdsløse på den måde, som der er refereret til i det pågældende interview? LINEBREAK ","50"
"17:06","Transport-, bygnings- og boligministeren (Ole Birk Olesen):","Også regeringen mener, at folk skal stå til rådighed for arbejdsmarkedet, hvis de er på ydelser, som kræver, at man skal stå til rådighed for arbejdsmarkedet. Også regeringen synes, at det er ringe, hvis folk, der skal stå til rådighed for arbejdsmarkedet, ikke gør det. LINEBREAK ","45"
"17:13","Transport-, bygnings- og boligministeren (Ole Birk Olesen):","Jeg er lidt hæmmet af, at jeg, mens jeg lyttede til hr. Kaare Dybvad, forsøgte at finde det spørgsmål, som hr. Kaare Dybvad stillede. Så måske kunne jeg få det stillet en gang til, fordi det her er en ny situation for mig. LINEBREAK ","43"
"17:17","Magnus Heunicke (S):","Tak for det. Og spørgsmålets ordlyd er: LINEBREAK Vil ministeren bekræfte sin forgængers løfte til de mange naboer, der i flere år har måttet vente på afklaring af linjeføring af motorvejen på rute 54 Rønnede-Næstved, om, at han vil invitere forligskredsen til at træffe en beslutning om linjeføring til foråret, som det fremgår af Sjællandske den 20. august 2016? LINEBREAK ","58"
"17:23","Erik Christensen (S):","Tak. Jeg læser spørgsmålet op: Mener ministeren, det er muligt at påbegynde arbejdet med at tage nødsporet i brug på Fynske Motorvej mellem Nr. Aaby og Odense Vest i 2017 som en midlertidig løsning på de trafikale udfordringer, når regeringen ikke har afsat midler til den løsning på finansloven for 2017? LINEBREAK ","51"
"17:36","Transport-, bygnings- og boligministeren (Ole Birk Olesen):","Jeg har ikke set noget i den luftfartsstrategi, som jeg har fået overdraget af den tidligere minister på området, som jeg ikke kan bakke op om. Så der kan jeg betrygge hr. Rasmus Prehn med, at tingene er i de bedste hænder. LINEBREAK ","42"
"17:37","Julie Skovsby (S):","Tak. Hvad mener ministeren om hændelsen fra Nyborg, omtalt i medierne, bl.a. af TV 2/Fyn den 2. december, hvor 87-årige Gerda Møller var sengeliggende og døende, indtil hun skiftede plejehjem, og hvad vil ministeren tage af initiativer for at sikre, at alle ældre i Danmark får en tryg og værdig alderdom? LINEBREAK ","51"
"17:52","Astrid Krag (S):","Hvordan vil ministeren sikre, at medarbejderne i ældreplejen kan gå på arbejde uden at risikere voldelige overfald fra eksempelvis demente ældre, jævnfør, at Arbejdstilsynet i 2016 har givet næsten dobbelt så mange påbud til plejehjem og hjemmeplejen i sager om vold i forhold til 2015? LINEBREAK ","45"
"18:29","Louise Schack Elholm (V):","Det vil sige, at det simpelthen er, fordi man har været i regering, at man blev nødt til at æde den kamel, at man ikke kunne gå ind for det. Er ordføreren godt klar over, at dem, det vil gå ud over, i høj grad er almindelige pensionsopsparere og medlemmer af f.eks. 3F og FOA? LINEBREAK ","55"
"18:47","Louise Schack Elholm (V):","Som fru Lisbeth Bech Poulsen jo selv sagde, pålægges der den samme skat, uafhængigt af hvem det er, der foretager den her transaktion, og det er dermed den samme skat, der bliver pålagt, uanset om det foregår spekulativt eller ikke spekulativt. Der bliver  i pensionskasserne foretaget mange transaktioner, og det her vil først og fremmest ramme pensionskasser og andre investeringsselskaber. LINEBREAK ","60"
"18:48","Peter Hummelgaard Thomsen (S):","Tak for det. Jeg vil også gerne spørge lidt ind til det her med de danske pensionskunder, for det er jo efter min mening et udtryk for en sympatisk holdning, at man føler så meget solidaritet med pensionsopsparerne. Så jeg kunne som en indledning bare godt tænke mig at spørge ordføreren: Hvor mange penge mistede de danske pensionsopsparere under finanskrisen? LINEBREAK ","60"
"18:49","Louise Schack Elholm (V):","Nu var jeg ikke klar over, at det var en popupquiz, vi var i gang med. Jeg tror ikke på, at det her kan forhindre en ny finanskrise, så det er sådan set irrelevant. En finanskrise kan opstå, uanset om man har en Tobinskat eller ej. Det er ikke det, der afgør, om du får en finanskrise. LINEBREAK ","57"
"18:55","Peter Hummelgaard Thomsen (S):","Tak. Nu føler jeg mig lidt kaldet til at svare på nogle af de stikpiller, som jeg fornemmede hr. Rune Lund kom med. Det er bare sådan et praktisk spørgsmål i virkeligheden: Hvordan vil Enhedslisten tilslutte sig et forstærket samarbejde, når man samtidig gerne vil melde sig ud af EU? LINEBREAK ","50"
